<!DOCTYPE html>
<html lang="en-us">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Ako na JAR súbory? | robonovotny</title>
    <link rel="stylesheet" href="/css/style.css" />
    <link rel="stylesheet" href="/css/fonts.css" />
    <link rel="stylesheet" href="https://novotnyr.github.io/asciidoctor.css">
    
    <link rel="stylesheet" href="https://cdn.jsdelivr.net/npm/katex@0.10.0-rc.1/dist/katex.min.css" integrity="sha384-D+9gmBxUQogRLqvARvNLmA9hS2x//eK1FhVb9PiU86gmcrBrJAQT8okdJ4LMp2uv" crossorigin="anonymous">
    <script defer src="https://cdn.jsdelivr.net/npm/katex@0.10.0-rc.1/dist/katex.min.js" integrity="sha384-483A6DwYfKeDa0Q52fJmxFXkcPCFfnXMoXblOkJ4JcA8zATN6Tm78UNL72AKk+0O" crossorigin="anonymous"></script>
    <script defer src="https://cdn.jsdelivr.net/npm/katex@0.10.0-rc.1/dist/contrib/auto-render.min.js" integrity="sha384-yACMu8JWxKzSp/C1YV86pzGiQ/l1YUfE8oPuahJQxzehAjEt2GiQuy/BIvl9KyeF" crossorigin="anonymous"></script>
    <script>
        document.addEventListener("DOMContentLoaded", function() {
            renderMathInElement(document.body);
        });
    </script>

<header>

  
  <link rel="stylesheet" href="//cdnjs.cloudflare.com/ajax/libs/highlight.js/9.12.0/styles/atom-one-light.min.css">
  <script src="//cdnjs.cloudflare.com/ajax/libs/highlight.js/9.12.0/highlight.min.js"></script>
  <script>hljs.initHighlightingOnLoad();</script>
  <nav>
    <ul>
      
      
      <li class="pull-left ">
        <a href="https://novotnyr.github.io/">/home/robonovotny</a>
      </li>
      

      

    </ul>
  </nav>
</header>

  </head>

  <body>
    <br/>

<div class="article-meta">
<h1><span class="title">Ako na JAR súbory?</span></h1>

<h2 class="date">2007/09/16</h2>
<p class="terms">
  
  
  
  
  
</p>
</div>



<main>


<h1 id="úvod">Úvod</h1>

<p>JAR súbory plnia úlohu kompaktného úložiska <code>.class</code> súborov v Jave. Ich výhodou je šetrenie miestom (<code>.class</code> súbory sú zväčša malé a zaberali by tak veľa nadbytočného miesta), ľahké prenášanie a manipulácia.</p>

<p>Z technického hľadiska sú JAR súbory ničím iným, než premenovanými ZIP archívmi (áno, naozaj je to tak!). Možno ich teda vytvoriť pomocou ľubovoľného ZIP nástroja.</p>

<p>Vo vývojovom prostredí Javy sa však nachádza nástroj <code>jar.exe</code>, ktorý uľahčuje manipuláciu s JAR súbormi.</p>

<h1 id="vytvorenie-jar-súboru-z-príkazového-riadku">Vytvorenie JAR súboru z príkazového riadku</h1>

<p>Predpokladajme, že máme nasledovnú hierarchiu adresárov a súborov:</p>

<pre><code>|--bin
|--|--sk
|--|--|--java
|--|--|--|--MatrixSolver.class
|--|--|--|--AdvancedMatrixSolver.class
|--|--|--|--SpringBasedMatrixSolver.class
|--OpustenaTriedaMimoHierarchie.class
|--commons-logging.jar (JAR pre výpočet matíc)
</code></pre>

<h2 id="pridanie-jediného-súboru-do-archívu">Pridanie jediného súboru do archívu</h2>

<pre><code>jar -cf javacp.jar OpustenaTriedaMimoHierarchie.class
</code></pre>

<p>Parametre sú prosté:</p>

<ul>
<li><code>-c</code> – vytvoriť nový archív</li>
<li><code>-f</code> – nový archív bude mať dané meno (<code>javacp.jar</code>)</li>
<li><code>-C</code> – presuň sa do špecifikovaného adresára (<code>bin</code>)
Treba dať pozor na to dodržiavanie balíčkovej štruktúry. Výsledný archív bude obsahovať na najvyššej úrovni jeden súbor a adresár <code>META-INF</code> (o ňom nižšie). Archív bude korektný len vtedy, ak <code>OpustenaTriedaMimoHierarchie</code> neprislúcha žiadnemu balíčku (teda nemá vo svojom zdrojovom kóde deklaráciu <code>package</code>. V opačnom prípade môžu nastať problémy s <code>ClassNotFoundException</code>&gt;</li>
</ul>

<h2 id="pridanie-adresárovej-balíčkovej-štruktúry-do-jar-súboru">Pridanie adresárovej/balíčkovej štruktúry do JAR súboru</h2>

<pre><code>jar -cf javacp.jar -C bin .
</code></pre>

<p>Parametre sú prosté:</p>

<ul>
<li><code>-c</code> – vytvoriť nový archív</li>
<li><code>-f</code> – nový archív bude mať dané meno (<code>javacp.jar</code>)</li>
<li><code>-C</code> – presuň sa do špecifikovaného adresára (<code>bin</code>) a zahrň do spracovania daný súbor (čiže aktuálny adresár <code>.</code>)</li>
</ul>

<p>Treba upozorniť, že jednoduchý príkaz</p>

<pre><code>jar -cf javacp.jar bin
</code></pre>

<p>by nefungoval, pretože na najvyššej úrovni archívu by bol adresár <code>bin</code>, čo by nezodpovedalo správnej hierarchii balíčkov (získali by sme mylnú hierarchiu <code>bin.sk.java</code>).</p>

<h1 id="pridanie-manifest-súboru">Pridanie <code>manifest</code> súboru.</h1>

<p>Každý JAR by mal obsahovať <code>manifest</code> súbor, čo je popisovač obsahu archívu (nie je to však povinné). Tento súbor, ak existuje, sa musí nachádzať v adresári <code>META-INF</code> pod názvom <code>MANIFEST.MF</code> (pozor na veľké písmená!)</p>

<p><code>jar.exe</code> pridá do každého JAR súboru štandardný prázdny manifest, ktorý vyzerá napr. takto:</p>

<pre><code>Manifest-Version: 1.0
Created-By: 1.5.0_09 (Sun Microsystems Inc.)
</code></pre>

<p>Niekedy je vhodné špecifikovať vlastný manifest a to napríklad v prípade, že chceme získať automaticky spustiteľný JAR. Vytvorme prázdny súbor <code>manifest</code> a dodajme doňho</p>

<pre><code>Main-Class: sk.java.MatrixSolver
</code></pre>

<p>(pre istotu je treba na koniec súboru vložiť prázdny riadok).</p>

<p>JAR súbor vytvoríme pomocou</p>

<pre><code>c:\Projects\javacp&gt;jar cfm javacp.jar manifest -C bin .
</code></pre>

<p>Parameter <code>m</code> vraví, že dodávame vlastný súbor manifestu pod názvom <code>manifest</code>. <code>jar.exe</code> automaticky zahrnie tento súbor do archívu, ktorý v konečnej podobe bude vyzerať nasledovne:</p>

<pre><code>Manifest-Version: 1.0
Created-By: 1.5.0_09 (Sun Microsystems Inc.)
Main-Class: sk.java.MatrixSolver
</code></pre>

<p>Automaticky spustiteľný súbor JAR môžeme spustiť pomocou parametra <code>-jar</code> v <code>java.exe</code>.</p>

<pre><code>C:\Projects\javacp&gt;java -jar javacp.jar
</code></pre>

<h1 id="automaticky-spustiteľné-jary-so-závislosťami">Automaticky spustiteľné JARy so závislosťami</h1>

<p>Často sa stáva, že automaticky spustiteľný JAR súbor vyžaduje na svoje fungovanie závislosti, typicky ďalšie JAR súbory. Napr. trieda <code>sk.java.MatrixSolver</code> vyžaduje na svoje fungovanie <code>commons-math-1.1.jar</code>. Jednoduché spustenie pomocou parametra <code>-jar</code> nebude fungovať, pretože <a href="http://ics.upjs.sk/~novotnyr/wiki/Java/ClasspathAClassNotFoundException">treba vyriešiť problémy s <code>CLASSPATH</code></a></p>

<p>Zrejme jediný spôsob, ako vytvoriť automaticky spustiteľný JAR súbor so závislosťami, je definícia závislostí v manifeste.</p>

<p>Príkladom je nasledovný manifest:</p>

<pre><code>Main-Class: sk.java.MatrixSolver
Class-Path: commons-math-1.1.jar
</code></pre>

<p>V ňom uvádzame, že JAR súbor závisí na knižnici <code>commons-math</code>. Manifest zabalíme do JAR súboru pomocou predošlého postupu a výsledný JAR spustíme:</p>

<pre><code>C:\Projects\javacp&gt;java -jar javacp.jar
</code></pre>

<p>Vo virtuálnom stroji sa spustí trieda <code>sk.java.MatrixSolver</code>. Tá závisí na triedach z <code>commons-math</code>. Tie sa začnú vyhľadávať v súbore <code>commons-math-1.1.jar</code> (na základe manifestu), ktorý sa musí nachádzať v rovnakom adresári, ako <code>javacp.jar</code>.</p>

<p>Takýmto spôsobom je možné pripraviť aplikáciu, ktorú možno u klienta spustiť jednoriadkovým príkazom.</p>

</main>

    <footer>
      
<script>
(function() {
  function center_el(tagName) {
    var tags = document.getElementsByTagName(tagName), i, tag;
    for (i = 0; i < tags.length; i++) {
      tag = tags[i];
      var parent = tag.parentElement;
      
      if (parent.childNodes.length === 1) {
        
        if (parent.nodeName === 'A') {
          parent = parent.parentElement;
          if (parent.childNodes.length != 1) continue;
        }
        if (parent.nodeName === 'P') parent.style.textAlign = 'center';
      }
    }
  }
  var tagNames = ['img', 'embed', 'object'];
  for (var i = 0; i < tagNames.length; i++) {
    center_el(tagNames[i]);
  }
})();
</script>

      
    </footer>
  </body>
</html>

