<!DOCTYPE html>
<html lang="en-us">
  <head>

    <link rel="apple-touch-icon" sizes="180x180" href="/images/apple-touch-icon.png">
    <link rel="icon" type="image/png" sizes="32x32" href="/images/favicon-32x32.png">
    <link rel="icon" type="image/png" sizes="16x16" href="/images/favicon-16x16.png">
    <link rel="manifest" href="/images/site.webmanifest">

    <meta charset="utf-8">
    <meta name="viewport" content="width=device-width, initial-scale=1">
    <meta name="description" content="">
    <title>Migrácia medzi dvoma MacOS pomocou `rsync` | robonovotny</title>

    <link rel="stylesheet" href="//cdnjs.cloudflare.com/ajax/libs/highlight.js/10.7.3/styles/dracula.min.css">
    <script src="//cdnjs.cloudflare.com/ajax/libs/highlight.js/10.7.3/highlight.min.js"></script>
    <script src="//cdnjs.cloudflare.com/ajax/libs/highlight.js/10.7.3/languages/go.min.js"></script>
    <script>hljs.initHighlightingOnLoad();</script>

    <link rel="stylesheet" href="/css/style.css" />
    <link rel="stylesheet" href="/css/fonts.css" />
    <link rel="stylesheet" href="https://novotnyr.github.io/asciidoctor.css">
    <header>

  <nav>
    <ul>
      
      
      <li class="pull-left ">
        <a href="https://novotnyr.github.io/">~/robonovotny</a>
      </li>
      

      

    </ul>
  </nav>
</header>

  </head>

  <body>
    <br/>

<div class="article-meta">
<h1><span class="title">Migrácia medzi dvoma MacOS pomocou <code>rsync</code></span></h1>

<h2 class="date">2021/01/01</h2>
<p class="terms">
  
  
  
  
  
</p>
</div>


<div class="content-wrapper">
  <main>
    <p>Migrácia na nový MacBook Pro je malina. Naozaj sa nestratia žiadne dáta?</p>
<p>Štandardný postup je jednoduchý</p>
<ol>
<li>Oba stroje sa pripoja k rovnakej WiFi.</li>
<li>Na každom stroji sa pustí <em>Migration Assistant</em>.</li>
<li>Po pár hodinách je všetko magicky zmigrované.</li>
</ol>
<p>Akurát pri mojej migrácii Macbook Pro zahlásil:</p>
<blockquote>
<p>Niektoré súbory sa nepodarilo zmigrovať.</p>
</blockquote>
<p>Ktoré? Všetky? Niektoré náhodné? Nik nevie.</p>
<h2 id="nový-stroj-jede-jenom-neseje">Nový stroj jede&hellip; Jenom neseje.</h2>
<p>Nový stroj zdanlivo išiel bez problémov - až zázračne. A to sa migrovala High Sierra na Big Sur! Všetky nastavenia sa zmigrovali úplne magicky - WiFi, aplikácie, používateľské kontá&hellip; až do momentu, kým iTerm2 nezahlásil, že nevie nájsť symlinky na <em>dotfiles</em>.</p>
<p>Vysvitlo, že adresár s projektami sa zmigroval len z jednej pätiny, čo je trochu viac ako „niektoré súbory“. Stovky binárok <code>.class</code> a <code>node_modules</code> asi spôsobili migračnému asistentovi bolehlav a rovno to vzdal s tým, že &ldquo;niektoré súbory&hellip;&rdquo;</p>
<h2 id="biedne-pokusy">Biedne pokusy</h2>
<p>Pokusy s Forkliftom a podobne rovno zlyhali &ndash; opäť tisícky súborov boli nad sily.</p>
<h2 id="rsync">RSync!</h2>
<p>Nástroj <code>rsync</code> je starý dobrý unixoidný systém na synchronizáciu medzi dvoma adresármi s rozumným protokolom.</p>
<p>Dokonca je k dispozícii aj natívne na MacOS, ale v prastarej verzii. Silne odporúčam doinštalovať aktuálnu verziu cez <code>homebrew</code></p>
<pre><code>brew install rsync
</code></pre>
<p>V tomto prípade využijeme optimalizáciu s <code>rsync</code> démonom, teda v duchu klient-server architektúry.</p>
<h3 id="na-strane-servera----pôvodného-stroja">Na strane „servera“ &ndash; pôvodného stroja</h3>
<p>Na strane pôvodného servera vytvorme konfigurák pre démona <code>rsyncu</code>:</p>
<pre tabindex="0"><code>vim /tmp/rsyncd.conf
</code></pre><p>Obsah:</p>
<pre tabindex="0"><code>list = yes
read only = yes
use chroot = false
[projects]
path = /Users/novotnyr/projects
exclude = /Users/novotnyr/Library/Caches
</code></pre><p>Dôležité nastavenia:</p>
<ul>
<li>vypneme <code>chroot</code> - klientovi sa to nepáči.</li>
<li>nastavíme režim len na čítanie</li>
</ul>
<p>Sekcie sa mapujú na adresáre. Definujeme adresár <code>projects</code>, kde uvedieme vypublikovaný adresár a vynecháme zbytočné adresáre, ktoré nechceme synchronizovať.</p>
<p>Démona spustíme:</p>
<pre tabindex="0"><code>rsync --daemon --config=/tmp/rsyncd.conf
</code></pre><h3 id="na-strane-klienta---nového-stroja">Na strane klienta - nového stroja</h3>
<p>Na strane klienta spustíme:</p>
<pre tabindex="0"><code>rsync -avc rsync://192.168.1.240/novotnyr/ /Users/novotnyr
</code></pre><p>Prepínače:</p>
<ul>
<li><code>-a</code> - zapne rekurzívnu sychronizáciu a uchová atribúty súborov</li>
<li><code>-v</code> - zapne ukecaný <em>verbose</em> výstup</li>
<li><code>-c</code> - porovná rovnaké súbory na základe kontrolného súčtu namiesto času</li>
</ul>
<p>Dá sa skúsiť aj beh „nasucho“ - stačí zapnúť prepínač <code>-n</code>.</p>
<p>Pri prvej ceste je <strong>dôležitá</strong> lomka na konci (<code>novotnyr/</code>), pretože v opačnom prípade sa nakopíruje adresár do klientovho <code>/Users/novotnyr</code>.</p>
<p>Synchronizácia beží značne rýchlo - <code>rsync</code> je totiž naozaj dobre vymyslený protokol</p>
<h2 id="porovnanie-obsahu">Porovnanie obsahu</h2>
<p>Voliteľne môžeme aj porovnať obsahy:</p>
<pre tabindex="0"><code>rsync -avun rsync://192.168.1.240/novotnyr/ /Users/novotnyr 
</code></pre><p>Prepínač <code>-u</code> preskočí súbory, ktoré sú novšie v cieli &ndash;  v tomto prípade na novšom stroji,</p>

    <a href="/"> >> Home</a>
  </main>
</div>
    <footer>
      
<script>
(function() {
  function center_el(tagName) {
    var tags = document.getElementsByTagName(tagName), i, tag;
    for (i = 0; i < tags.length; i++) {
      tag = tags[i];
      var parent = tag.parentElement;
      
      if (parent.childNodes.length === 1) {
        
        if (parent.nodeName === 'A') {
          parent = parent.parentElement;
          if (parent.childNodes.length != 1) continue;
        }
        if (parent.nodeName === 'P') parent.style.textAlign = 'center';
      }
    }
  }
  var tagNames = ['img', 'embed', 'object'];
  for (var i = 0; i < tagNames.length; i++) {
    center_el(tagNames[i]);
  }
})();
</script>

      
    </footer>
  </body>
</html>

